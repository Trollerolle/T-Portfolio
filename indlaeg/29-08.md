# Ugentligt – 29/08-2025

## __Erfaring__  
I de sidste to uger har jeg forsøgt at finde en struktur, der kunne hjælpe mig med at skabe overblik over semesteret. Det har dog vist sig sværere end forventet, og jeg har endnu ikke fundet en model, der fungerede tilfredsstillende.  

Som konsekvens har jeg besluttet at streamline processen, så jeg fremadrettet laver:  
- Ugentlige indlæg om, hvad der er sket siden sidst  
- Opslag under hvert valgfag med status på, hvad jeg arbejder med  

Undervejs har jeg oplevet, at mit hoved blev trukket i mange retninger på én gang, hvilket gjorde det svært at skabe en sammenhængende struktur. Det har ført til et nyt motto:  

> *“En ting ad gangen”*  

Samtidig har jeg valgt at lægge mit eksperiment med en alternativ CI/CD-løsning til side, da den nuværende opsætning fungerer tilstrækkeligt.  

## __Refleksion__  
Jeg kan mærke, at det at have mange projekter kørende på én gang dræner mit fokus. Når jeg forsøger at håndtere flere ting samtidigt, mister jeg nemt overblikket og risikerer at sænke kvaliteten af mit arbejde.  

Mit motto *“En ting ad gangen”* føles derfor som en vigtig rettesnor for at kunne arbejde mere koncentreret og med færre afbrydelser. Jeg oplever, at det giver mig en ro at parkere mindre presserende idéer (som eksperimentet med CI/CD), så jeg i stedet kan prioritere det, der skaber værdi her og nu.  

## __Begrebsdannelse__  
Her ser jeg en tydelig kobling til **Kolbs læringscyklus**, hvor jeg:  
1. Har en konkret erfaring (manglende struktur).  
2. Reflekterer over, hvorfor det ikke fungerede.  
3. Udleder et nyt begreb: *“En ting ad gangen”*.  
4. Planlægger at afprøve dette i praksis med en ny struktur.  

Kombinationen af Kolb og **SMART-mål** giver mig et teoretisk fundament til at arbejde mere systematisk med læring og målsætning. I praksis betyder det, at jeg kan sætte mere konkrete delmål og bruge refleksionerne som styringsværktøj.  

## __Afprøvning__  
Min plan er at indføre en fast rytme med ugentlige indlæg, hvor jeg arbejder mig metodisk gennem Kolbs cyklus. Derudover vil jeg aktivt formulere SMART-mål for at skabe mere tydelige succeskriterier.  

På den måde afprøver jeg en ny kombination af teori og praksis, der kan understøtte mit motto:  

> *“En ting ad gangen”*  

## __SMART-mål__  
Mit mål for de kommende fire uger er:  

*Jeg vil udgive mindst ét ugentligt porteføljenotat (Planen er hver fredag), der følger Kolbs læringscyklus og inkluderer et SMART-mål, så jeg gradvist etablerer en ensartet struktur i min portefølje.*  

Dette mål er:  
- **Specifikt** (ugentligt porteføljenotat)  
- **Målbart** (mindst ét indlæg pr. uge)  
- **Accepteret** (giver mening for mit arbejde)  
- **Realistisk** (kan gennemføres på en uge)  
- **Tidsafgrænset** (fire uger)  

## __Perspektiv__  
Jeg tager med mig, at struktur ikke opstår af sig selv, men kræver aktivt arbejde og bevidste valg. Ved at fokusere på én ting ad gangen og samtidig bruge modeller som Kolb og SMART, kan jeg skabe en læringsproces, der både er mere rolig og mere effektiv.  

Det bliver et vigtigt skridt i mit semesters proces struktur.
