---
title: 01-09-2025 - IT-Projektledelse - Teori søgnings udfordringer
date: 2025-09-01
tags: [IT-Projektledelse]
---

# IT-Projektledelse – 01/09-2025

## __Erfaring__  
I den sidste uge har jeg arbejdet med at læse og forstå pointerne i en artikel fra IEEE ([link](https://ieeexplore.ieee.org/abstract/document/6759135)). Jeg måtte dog erkende, at artiklen tager udgangspunkt i nogle modeller, jeg slet ikke kender. Det har givet mig anledning til at overveje, om jeg skal dykke ned i enten den model, de anbefaler, eller alternativt se nærmere på den model, de fravælger. 

Samtidig har jeg påtaget mig en andel i rollen som projektleder i vores projektteam. Vi har nu fået udarbejdet et mere specifikt projektgrundlag og gennemført en omgang *Story Point Poker*. Det betød, at jeg både fik kommunikeret med kunden om kravene og sparret med udviklerne om estimering og opgaver. Jeg har også tænkt over, om jeg måske skal slippe artiklen og i stedet finde en anden model, der vækker min nysgerrighed inden for kommunikation.  

## __Refleksion__  
Jeg kan mærke, at det var en udfordring at sidde fast i en tekst, der krævede forudsætninger, jeg endnu ikke har. Samtidig var det lærerigt at indse, at jeg ikke behøver tvinge mig selv igennem noget, der ikke giver mening endnu – i stedet kan jeg vælge en anden indgangsvinkel, der passer bedre til mit niveau og min interesse.  

At påtage mig en stærkere projektlederrolle viste mig, hvor meget energi det giver at skabe klarhed for teamet. Jeg følte mig både udfordret og styrket af at balancere mellem kommunikation med kunden og koordinering med udviklerne.  

## __Begrebsdannelse__  
Her gengiver jeg en kort opsummerering til nogle af de **Scrum og Agile metoder** vi allerede har haft om, særligt estimeringsværktøjet *Planning Poker* (Story Points). Det handler om at skabe fælles forståelse i teamet, både i forhold til kompleksitet og arbejdsbyrde. Min rolle som projektleder kobler også til teorier om **kommunikation i projektledelse**, hvor det er afgørende at bygge bro mellem kunde og udviklere.  

Samtidig kan jeg relatere oplevelsen med artiklen til **læringsprocesser i akademisk arbejde**: nogle gange er det nødvendigt at vælge kilder og modeller, der er tilgængelige og giver mening i den aktuelle kontekst, frem for at presse sig igennem noget, man ikke har værktøjer til endnu.  

## __Afprøvning__  
Jeg vil til næste guild-møde søge sparing ift. hjælp af hvilke modeller understøtter ens emne, og på den måde bruge fællesskabet til at kvalificere min retning. Derudover vil jeg fortsætte med at øve mig i projektlederrollen ved at:  
- Føre mere struktureret kommunikation med kunden.  
- Facilitere flere estimationer og fælles prioriteringer i teamet.  
- Undersøge andre kommunikationsmodeller, der kan inspirere mig, hvis artiklen viser sig for tung.  

## __SMART-mål__  
*Inden guild-mødet d. 16/09 vil jeg undersøge mindst én alternativ kommunikationsmodel, så jeg kan bidrage med et konkret perspektiv til diskussionen og samtidig styrke min egen forståelse for teoriens anvendelse i praksis.*  

Dette mål er:  
- **Specifikt** (undersøge én alternativ model)  
- **Målbart** (kan dokumenteres inden mødet)  
- **Accepteret** (giver mening i forhold til projektarbejdet)  
- **Realistisk** (kan gøres inden for en uge)  
- **Tidsafgrænset** (inden næste guild-møde)  

## __Perspektiv__  
Jeg tager med mig, at læring ikke kun handler om at kæmpe sig gennem det sværeste materiale, men også om at vælge de rette indgange, der passer til mit niveau og mine mål. Jeg fokusserer på at skabe værdi for både kunden og teamet ved at facilitere og skabe overblik.
